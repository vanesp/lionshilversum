---
date: 2013-04-11T11:13:32-04:00
description: "Geneeskunst of Geneeskunde?"
featured_image: "/images/VP2015.jpg"
tags: ["Jaar"]
title: "2013-2014: Geneeskunst"
---

Het Lionsjaar 2013-2014 heeft als thema Geneeskunst en staat in het teken van
vriendschap en bezinning.

Zonder de evidence based medicine (geneeskunde gebaseerd op bewijs) en het toenemend
aantal protocollen te kort te doen, is er meer dan het stellen van de diagnose en de
begeleiding van de patiÃ«nt. Het verschil is met name gelegen in de ervaring en persoon
van de arts. Daarin schuilt het verschil tussen geneeskunde en Geneeskunst. Niet techniek
en protocollen tot de dood erop volgt, maar maatwerk, waarbij de mens centraal staat en niet zijn ziekte.

Dit jaar zullen nieuwe ontwikkelingen en vergezichten in de geneeskunde langskomen, maar
ook aandacht voor de geneeskunst. Als apart onderwerp binnen de geneeskunst is euthanasie
gekozen: een mogelijke manier van afsluiten van de begeleiding van de allerlaatste
levensfase van een mens. Ook zal er aandacht zijn voor de geneeskracht van kunst, of de
troost die er van uit gaat.

De thema commissie heeft een aantal avonden al ingevuld. Sprekers uit de zorgondernemershoek,
zorginnovatoren en sprekers die zorgen hebben over de care.

Het subthema euthanasie komt op twee opeenvolgende vergaderingen tot zijn recht. De eerste
avond wordt door de President ingeleid en gaat over begripsvorming en de huidige stand van
zaken. De tweede avond hebben wij een gastspreker over een aanstormend onderwerp dat de
komende jaren, met name bij de babyboomers de gemoederen bezig zal houden: euthanasie bij
dementie. Het wordt een zoektocht naar de mogelijkheden en onmogelijkheden, zonder welke
mening of overtuiging dan ook te veroordelen. De president hoopt dat iedereen na deze
discussie op de/zijn toekomst op dit vlak is voorbereid en zijn eigen afwegingen kan maken.

## Goede doelen
De goede doelen dit jaar zijn Nangoma Mission Hospital in Zambia, en Stichting Leergeld.

De wijnproeverij wordt dit jaar opnieuw gekoppeld aan Nangoma voor de bouw van een
kinderafdeling aan de kliniek die wij twee jaar geleden al gesteund hebben. Dit gebeurt
in samenwerking met Lions in de buurt van Nangoma, om zo een grant binnen te halen,
waarschijnlijk van de North Sea Lions anders van Lions international of Wilde Ganzen.
Daarom zullen de wijnproeverijen van dit en volgend jaar voor Nangoma bestemd zijn,
waarbij wij het tweede jaar voorfinancieren.

Het Voetstappenpad wordt gekoppeld aan een lokaal doel, op nadrukkelijk verzoek
van de VSP commissie en wel Stichting Leergeld. Stichting Leergeld is een landelijk
initiatief dat lokaal uitgewerkt wordt, hier in Hilversum-Wijdemeren. Het doel is om
kinderen te helpen uit gezinnen onder de armoedegrens met o.a. in natura donaties van
leermiddelen, sport of hulp bij kunstzinnige ontwikkeling.
