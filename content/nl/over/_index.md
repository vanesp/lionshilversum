---
title: "Historie"
description: "Lionsclub Hilversum Historie"
featured_image: '/images/GrootGooisDictee.jpg'
---

# Oprichting

{{< figure src="/images/2april1982.jpg" title="Charterbijeenkomst 2 april 1982" >}}

Een plechtig moment, 2 april 1982. De Lions Club Hilversum is een feit. In het Raadhuis
van Hilversum wordt het charter overhandigd aan de eerste president Harry Gribnau.
Een serieuze zaak, al die heren en hun dames. Prachtige foto’s van huisfotograaf
Boy Kok getuigen van de plechtige sfeer. De mannen gingen ervoor. Het begin van
een club die zou uitgroeien van een serviceclub tot een vriendenclub. Onderlinge
verbondenheid en vriendschap werden belangrijker dan het wat stijve decorum dat veel
serviceclubs omgeeft.

{{< figure src="/images/Galafeesten.jpg" title="Galafeesten" >}}

In 28 jaar nauwelijks club “dieptepunten”. Wel menselijke dieptepunten, afscheid moeten
nemen van leden die uit het leven werden weggerukt. Tegelijkertijd maakten die momenten
ook weer duidelijk hoe sterk de onderlinge verbondenheid was en is.

De maandagbijeenkomsten begonnen bij Wildschut, met peren, veel peren. En met Mijnheer
van den Hoek, onze eigen Koos. Koos en zijn vrouw volgden de club naar de diverse andere
locaties. De Smidse, De Nieuwe Zuwe en vervolgens ’s Graveland. Toen Anna’s Hoeve ofwel
Castellum Novum. Castellum vatte vlam en de LCH week uit naar Brasserie de Hooge Vuursche.
En sinds 2007 zijn we weer terug in "Het Wapen van Amsterdam" dat al weer een aantal jaar
als "Restaurant Vlaar" door het leven gaat. Onze gasten zijn altijd weer verbluft door de
prijs-kwaliteit van het eten dat we daar voorgeschoteld krijgen.

# We Serve

"We serve" staat hoog in het vaandel. Projecten zijn er bij tientallen geweest.
Galafeesten die fors geld opleverden. Veilingen en wijnacties. En de doe-projecten.
Zelf de handen uit de mouwen steken.

In 2010 zijn we begonnen met de organisatie van een jaarlijks terugkerend evenement rondom het
[Voetstappenpad](http://www.voetstappenpad.nl), een geweldige
wandeling van 25+ kilometer over heide en door bossen rondom
Hilversum. Dit historische pad is in 1938 aangelegd en loopt nog steeds de oorspronkelijke
route. We hopen veel wandelaars te kunnen krijgen voor deze activiteit, die veel inzet en
organisatie vereist van onze leden. Na 5 jaar van organisatie hebben we in 2015 deze wandeling over
gedragen aan de Gooische Atletiek Club (GAC) die er nog ieder jaar een geweldig evenement van maakt.

Daarop is het [Groot Goois Dictee](http://hetgrootgooisdictee.nl) gestart, in 2015.
Ook dit zichtbare evenement, georganiseerd samen met Lionsclub 't Gooi en met als terugkerend goede doel
het bestrijden van laaggeletterdheid.

En in 2019 startten we met de [035kwis](http://035kwis.nl), een "ken uw stad" quiz
voor teams van mensen met diverse kwaliteiten. Hiermee zullen we een lokaal goed doel steunen, en
verwachtten we ook weer een vaste schare bezoekers op te bouwen. Maar na drie edities moesten we in 2023 concluderen 
dat de deelnemende teams de kwis erg waardeerden en uitdagend vonden, het ons niet is gelukt een groter publiek (lees: meer teams) te enthousiasmeren. We zijn met deze activiteit gestopt.

Voor onze andere activiteiten, bezoek de [Voorpagina](/)


# Feesten en reizen

Dat waren er vele. En er zullen nog vele volgen. Vrienden vieren graag feest met
elkaar. Vandaar. Buitenlandse en binnenlandse tripjes en weekeinden. De LCH was in Praag,
Parijs, Barcelona, Rome, Ootmarsum, Amelanden, en in de champagne streek in Reims. Daarna
in Rome, Istanbul, Marseille. In 2018 zijn we met een grote delegatie in Dublin geweest.
En we gaan nog veel meer op stap in de komende jaren!

# Toekomst

We zijn nog maar net begonnen. Wat is nu 36 jaar? De Lions Club Hilversum bruist
van energie. Nieuwe leden stromen binnen. De leeftijdsmix is prima: ervaring en jeugd zijn
evenwichtig vertegenwoordigd. Dat de club de komende jaren zo gezond moge blijven!
