---
date: 2020-10-22T13:35:58-04:00
description: "2035"
featured_image: '/images/tulpen.jpg'
tags: ["Jaar"]
title: "2020-2021: Tweeduizendvijfendertig"
---
<div style="text-align: right"><sub>Fotocredit: &copy;Tergooi</sub></div>

## Het jaar tweeduizendvijfendertig

Het hooverboard van opa stond in de hoek stof te vangen, deze was allang vervangen door een skyboard. Zo eentje die je vanzelf leidde naar je personal trainer op het moment dat je meer dan 2 kilo te zwaar was. Dit nieuwste type vloog op een hoogte van 20 meter, waardoor hij de snelste weg kon nemen zonder een dakpan te raken. Opa werd nu, geheel tegen zijn zin in, om de dag naar zijn trainer gebracht. Het was of dit of buiten zijn ziektekostenpolis vallen. En hij stond aan de vooravond van zijn golden years, het laatste decennium voor hij 100 werd. Die polis zal hij hoogstwaarschijnlijk volledig gaan aanspreken.

Het was een schrale troost dat zijn Lionsbuddy morgen vanuit Nice kwam om 18 holes te spelen. Tenminste als er in de tube train nog een plekje was. Wel jammer dat zijn buddy om acht uur ’s avonds weer terug in Nice moest zijn, nu moesten ze de wortelburger op een bedje van eikenblad direct na de wedstrijd opeten. Och, als hij nog slechts 1 maal zo’n Big Mac zou kunnen eten. Het water liep hem langs de mond. Erg spijtig dat deze burgers in 2031 werden verboden. Laatst nog was er een inval op bij een illegaal burgerfeest op de Lindenheuvel. Ze waren vergeten de huisrobot buiten het huis te houden. En ja, deze zag en rook alles en gaf een bericht door naar de politie. Geen ontkomen aan dus. Hele gezin voor straf de hele zomer niet meer naar de Loosdrechtse Plassen. Vergeet het maar die zeilwedstrijden in de 72 kwadraats.

“He hallo ouwe!” Opa schrok altijd weer als zijn zoon Zayn gebeamt en wel naast hem verscheen. Waarom nam hij niet meer de moeite om in levende lijven langs te komen? Dat gebeam altijd. Of hij mee wilde een weekendje weg om de laatste sneeuw te zien wegsmelten op de Noordpool. Zayn had sinds kort het zwembad geopend in Spitsbergen voor het publiek. Veel toeristen verkozen een verfrissende duik in het zwembad boven de zee. Het liep als een dolle. Maar goed dat oma in 2029 het hele eiland had gekocht, zodat Zayn nu als enige een zwembad had op Spitsbergen. Oma had dat destijds goed ingeschat. De belegging in yakboter had fantastisch uitgepakt. Met de winst had ze de hele eilandengroep opgekocht. Noorwegen moest daarvan af, omdat ze ten onder driegde te gaan aan de tropische stormen die het land teisterde. Nu de bevolking was gegroeid naar 35 miljoen (inclusief bijna de gehele Australiaanse bevolking die het eiland had moeten verlaten door onophoudelijke bosbranden en temperaturen van 50 graden ‘s nachts) had de regering een enorm aantal dure schuilkelders moeten bouwen. In 2028 bleek dat yakboter het antwoord was op de heftige zonnenuitbarstingen. Het spulletje bleek uitermate bestendig tegen de gamma stralen die daarbij vrijkwamen.

Opa haalde zijn ijzer 3 uit zijn jaszak, opende de app, drukte op maximizing en de club kreeg de juiste lengte. Het was altijd weer wennen, zo’n club zonder steel. Raar ook om alleen het schuine vlakje door de lucht te zien zweven. Maar, hij moest toegeven het swingde beter dan vroeger. En hij haalde nu makkelijk 800 meter, wat eigenlijk alleen maar toe te schrijven was aan de waterstofballen. Die maakte gebruik van de rotatie van de aarde om meer energie te krijgen en het magnetische veld van de fairway. Daar bleef de bal op drijven als het ware. Tijdens het spel memoreerde de twee Lions aan de vele mooie Charternights. Vooral die ene in 2031 stond ze nog goed bij. Het hele zwikkie was per Skywalker in naar Moskou gevlogen voor een onvergetelijke avond in het Kremlin. Voor het mausoleum van Poetin hadden ze zelf wijn gemaakt van de lokale druivensoort. Gebotteld en wel zouden ze deze gaan verkopen voor het Goede Doel, het behoud

En zo zou ik nog wel pagina’s door kunnen gaan. Wat ik, zoals je nu leest, niet doe. In ons clubboekje hoort ook een serieus verhaal van de president. Het thema lijkt mij wel duidelijk na het lezen van de eerste pagina. Hoe gaan we dit thema handen en voeten geven? Wel, er zijn 3 pijlers waar we ons aan kunnen vasthouden: 1) de klimaatverandering, 2) de economische ontwikkelingen en 3) de vraag hoe we ons als club en ons als individu kunnen voorbereiden op de veranderingen die in een alsmaar toenemende snelheid op ons af zullen komen? Diverse sprekers zullen ons op de hoogte brengen van de ontwikkelingen en ons helpen voor te bereiden.

Met een scrum bord zullen we ons door de avonden worstelen om inzicht te krijgen op de activiteiten van de diversie commissies. Af en toe een retrospective in het kader van de wens om ons continu te verbeteren en inzicht te krijgen in ons team happiness. Het gaat ongetwijfeld een mooi en bijzonder jaar worden. Tenminste als jij daarvoor open staat. Het hangt allemaal af van onze inzet.

Het wordt sowieso een ander clubjaar door de maatregelen die de regering afkondigt in strijd tegen het Coronavirus. “Nous sont en guerre”, zoals Emmanuel Macron zei op 16 maart jl. Die uitspraak zal ik nooit vergeten. De oorlog is nog niet over, het virus is onder ons. En het zou zomaar kunnen dat wij wederom worden weerhouden om fysiek samen te komen. Laten wij ons daardoor niet uit het (slag-)veld slaan! De digitale wereld is ‘yet to be fully embraced by us.’ Excuses, soms is het voor mij makkelijk cq krachtiger om mij in een vreemde taal te uiten. Laten wij het digitale tijdperk verder instappen. De Lions app volledig omarmen en het beste uit zoom (of een andere vergelijkbare web conferencing aanbieder) halen. En ons dienstbaar maken voor de samenleving (We Serve.) Dat hebben wij dit jaar al laten zien met de tulpen- en pannenkoekenacties. Yes, we can!

De Goede Doelen. Die hebben we dit jaar ook: Stichting Embrace The Ocean (MBRC), MS Centrum UMC en Stichting Leergeld. Vorige jaren wisten we, met een redelijke mate van zekerheid, hoeveel we als club zouden gaan ophalen met de wijnactie. Maar als we geen wijnproeverijen mogen houden thuis en als dit al jaren de vaste inkomsten verzorgen? Wat dan? Laten we ons samen inzetten voor de wijnactie en ons van onze beste (digitale) kant laten zien en nieuwe manieren ontdekken om onze vaste clientèle te voorzien van onze Lionswijn. En te bekijken samen met jou, beste Lion, of dat een verbetering is of dat het vroeger echt beter ging.

Het thema had ook Ontdekken kunnen heten. Ga je met ons de uitdaging aan?

Hartelijke groet,   
Pieter-Frank van der Ros   
President Lions Club Hilversum 2020-2021   
