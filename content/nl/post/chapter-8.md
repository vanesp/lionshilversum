---
date: 2017-10-09T11:25:05-04:00
description: "Hoe vult Lionsclub Hilversum de We Serve gedachte in"
featured_image: "/images/nangoma2.jpg"
tags: ["Goede doelen"]
title: "Goede Doelen"
---
# Nangoma
{{< figure src="/images/nangoma1.jpg" title="In optocht naar de opening" >}}

Lionsclub Hilversum heeft samen met Lionsclub 't Gooi en Lionsclub Mumbwa in Zambia een
grant van Lionsclubs International Foundation gekregen. Zo hebben we US$ 65.000 voor de bouw van
een kinderafdeling voor een streekziekenhuis in Nangoma. Meerdere
jaren zijn via wijnacties fondsen geworven om dit mogelijk te maken.

{{< figure src="/images/nangoma3.jpg" title="Alle aanwezige Lionsleden" >}}

De bouw van een ziekenhuis in Zambia, met management op afstand en in samenwerking met
Lionsleden met een heel andere cultuur en aanpak is niet zonder problemen. Echter wij
zijn trots op het resultaat en de festiviteiten bij de overdracht (waar een 4-tal van
onze leden aanwezig waren) maakten veel goed.

{{< figure src="/images/nangoma4.jpg" title="De kindervleugel op de achtergrond" >}}

Over de komende jaren blijven we het ziekenhuis steunen met onderhoud van de afdeling, 
en extra zaken voor inrichting, om te zorgen dat een en ander operationeel blijft.

{{< figure src="/images/nangoma5.jpg" title="Zuster Veronica, directrice van het ziekenhuis" >}}

# Stichting Leergeld Hilversum en Wijdemeren

Stichting Leergeld wil kinderen weer laten meedoen! Kinderen gaan mee op schoolreis, gaan
sporten of krijgen muziekles. Ook kunnen we vaak een (tweedehands) fiets of computer
regelen als een kind die niet heeft. Allemaal normale levensbehoeften, waardoor kinderen
zich kunnen ontplooien, ontwikkelen en meetellen.

Ze helpen kinderen van 4 tot 18 jaar die in gezinnen met een inkomen op bijstandsniveau
opgroeien. Zij dreigen sociaal geïsoleerd te raken omdat de kosten van een schoolreisje
of het lidmaatschap van een sportvereniging onoverkomelijke financiële hindernissen zijn.

Lionsclub Hilversum steunt al een aantal jaar Stichting Leergeld met donaties.

{{< figure src="/images/Leergeld.jpg" title="Leergeld donatie in 2017" >}}

# Hospice Kajan

Hospice Kajan in Hilversum is een warm huis met deskundige zorg voor mensen in de laatste
levensfase en hun dierbaren: dat is Hospice Kajan. Hier staat sinds 2001 de bewoner
centraal, met al zijn of haar wensen.

Zij verzorgen ‘high care’ verzorging en verpleging met een hecht team van artsen,
gespecialiseerde verpleegkundigen en vrijwilligers. 24 uur per dag, zeven dagen
in de week. Zo krijgen hun klanten alle ruimte voor wat echt belangrijk is: ontmoeting
en aandacht voor elkaar. En kunnen ze waardig en in alle rust afscheid nemen.

Lionsclub Hilversum steunt Hospice Kajan met giften die ze in staat stellen te innoveren
met technologie die het leven van hun bewoners vergemakkelijken.

{{< figure src="/images/Kajan.jpg" title="Kajan gelukkig" >}}

# Andere goede doelen

Door de jaren heen zijn veel doelen gesteund... we noemen er enkelen:

<ul>
<li><a href="https://www.sailability.nl" target="_blank">Stichting Sailability</a>, die we een aantal aangepaste zeilboten hebben geschonken</li>
<li><a href="https://www.amerpoort.nl" target="_blank">Amerpoort</a> met computerapparatuur voor mensen met een verstandelijke beperking</li>
<li>via Edukans een project in Ghana om ICT in het beroepsonderwijs te bevorderen</li>
<li>verschillende scouting clubs in Hilversum met bijdragen</li>
<li>Couveuses voor Nangoma Mission Hospital</li>
</ul>
