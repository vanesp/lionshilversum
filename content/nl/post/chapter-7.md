---
date: 2017-10-10T11:25:05-04:00
description: "Activiteiten"
featured_image: "/images/Leergeld_cover.jpg"
tags: ["Activiteiten"]
title: "Activiteiten en Fondsenwerving"
---
## Wijnactie

Al vele jaren is de populaire wijnactie de belangrijkste fondsenwervingsactiviteit van onze club.

De wijncommissie zoekt samen met onze wijnleverancier bijzondere wijnen uit die ideaal voor
de feestdagen zijn. Onze leden organiseren een gezellige wijnproeverij/borrel en nodigen daar
buurtgenoten, kennissen en vrienden voor uit.

U kunt dan de wijnen (meestal per doos) bestellen. Uw betaalt uw vriendelijke Lionslid
die uw bestelling meestal binnen een paar weken klaar heeft. Bij hem kunt u de wijn halen.

Alle werkzaamheden worden door onze Lionsmannen verricht. Door het grote volume wat we verkopen
krijgen wij als club het inkoop voordeel, ook omdat de wijnleverancier niet het uitlever traject
hoeft te doen. Zo ontvangen wij zo'n 25% van de verkoopprijs voor het goede doel.

Hier vindt u de [huidige wijnactie](/wijnproeven).

## Het Groot Goois Dictee

Voor het vierde achtereenvolgende jaar organiseerden de Lions Clubs
Hilversum en Het Gooi in samenwerking met de Bibliotheek Hilversum en de
gemeente Hilversum het _Groot Goois Dictee_.

Dicteeschrijver Raymond Serré maakt een tekst over het Gooi met
daarin diverse valkuilen en spellingsobstakels. Bekende
Noord-Hollanders, dicteetijgers, taalliefhebbers en scholieren zullen
buigen zich over de tekst. Hun inschrijfgeld
komt volledig ten goede aan het goede doel en dankzij een flink aantal
gulle sponsors werven we weer fondsen ter bestrijding van laaggeletterdheid.

Laaggeletterdheid is een onderschat probleem in Nederland. Zo’n 2,5
miljoen Nederlanders hebben grote moeite met lezen, schrijven en/of
rekenen. Deze groep voelt zich vaak niet gelukkig en kan zich niet of
nauwelijks ontplooien. Daardoor hebben ze vaak geen (vast) werk en zijn
ze aangewezen op een uitkering. Als een laaggeletterde ziek wordt duurt
dat vaak nodeloos langer, doordat hij of zij de medicatievoorschriften
niet kan lezen en/of begrijpen.

Website van [Het Groot Goois Dictee](https://hetgrootgooisdictee.nl).

## 035 kwis

Een leuke, maar moeilijke quiz waarin uw kennis over Hilversum getest zal worden. Teams
met jongeren, ouderen, puzzelaars en historici moeten samenwerken om de lastige
opgaven op te lossen. Daarvoor krijgt u 35 uur de tijd! De quiz wordt door Lions leden verzonnen en gemaakt.

Website van [035 kwis](https://035kwis.nl).

## Voetstappenpad

Het voetstappenpad is een 29km lange wandeling rondom Hilversum, door prachtige natuur.
Dit pad is in 1938 aangelegd, maar de meeste Hilversummers kennen het niet. Lionsclub Hilversum
besloot met een jaarlijkse wandeling voor het goede doel het pad te ontsluiten, mede door het
mogelijk te maken het pad in kleinere stukken te wandelen. 5 jaar lang hebben we dit georganiseerd,
maar we kwamen er wel achter dat voornamelijk serieuze wandelaars aan dit evenement meedoen, vooral
als het weer wat "wisselvallig" is. Er is dus besloten dit evenement over te dragen aan de Gooische
Atletiek Club en het Goois Natuur Reservaat.

Website van [Het Voetstappenpad](http://voetstappenpad.nl).
