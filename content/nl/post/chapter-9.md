---
date: 2016-04-13T11:15:58-04:00
description: "Innovatie, technologie en ouder worden"
featured_image: "/images/raadhuis.jpg"
tags: ["Jaar"]
title: "2016-2017: Zorgen om Zorgen"
---
## Zorgen om Zorgen
### Innovatie, technologie en ouder worden 

De verzorgingsstaat ondergaat momenteel fundamentele veranderingen. Zowel
qua structuur en financiering maar vooral met betrekking tot de
basisgedachten achter het begrip “verzorging”. Het thema van dit
Lionsjaar zal dan ook een deelaspect van deze veranderingen belichten
nl: De verzorging van de ouderen en voornamelijk de invloed van
Innovatie en Technologie. Onder het motto “Zorgen om Zorgen” zal een
aantal belangrijke aspecten worden belicht door bekende sprekers maar
ook door onderlinge discussie.

Wat ook de persoonlijke beleving bij deze
verandering ook mag zijn, het gaat een sterke invloed hebben op de
inrichting van het zorglandschap, de maatschappij en daarmee zal het een
directe invloed hebben op de verzorging/ondersteuning die wij zelf als
individuen in de toekomst mogen en kunnen verwachten. De eigen
verantwoordelijkheid voor de “oude dag” en de onderlinge zorgzaamheid
zullen een andere dimensie krijgen. Onbezorgd ouder worden kan alleen
dan, als dit niet leidt tot onverzorgd ouder worden en individualisme
niet leidt tot egoïsme. Deze verantwoordelijkheid komt steeds meer in
onze eigen handen te liggen.

Een schrikbeeld! Nee, niet per definitie.
Een toekomst met nieuwe uitdagende mogelijkheden, nieuwe
kwaliteitsimpulsen, een totaal nieuw beeld op het begrip “Gezondheid”,
meer aandacht voor de individuele behoeften en een nieuwe balans in de
verhouding tussen individuele verantwoordelijkheid en collectieve
verantwoordelijkheid. 

### We Serve

De doelstelling van de We Serve activiteit “Zorgvrijwilligers in
zorginstellingen in het zonnetje zetten” zal ook dit jaar weer centraal
staan in de We Serve gedachte. Voortbouwend op 2016 zal dit thema op een
nieuwe wijze worden ingevuld waarbij de link met de activiteiten uit
2016 duidelijk het meerjarenkarakter van dit evenement moet
onderstrepen.


Ruud van Vessem    
President  
Lions Club Hilversum  
