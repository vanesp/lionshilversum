---
date: 2014-04-12T11:14:48-04:00
description: "Alles van waarde is weerloos"
featured_image: "images/lucebert.jpg"
tags: ["Jaar"]
title: "2014-2015: Wat is het waard?"
---
Het Lionsjaar 2014-2015 staat in het thema: “Wat is het waard?”.
Een jaar om met elkaar te kijken wat voor ons waarde creëert aan
eigendommen en onze dagelijkse beslommeringen.

De voorzitter is in zijn dagelijkse werkzaamheden bezig met
waardes en waarden en dat er vaak discussie ontstaat over het verschil tussen prijs en
waarde (value), maar nooit over de totstandkoming of echte definitie van waarde. De
ondernemer die zijn bedrijf of pand wil verkopen of verhuren heeft vaak een emotionele
band met het object, waardoor zijn/haar vermogen om objectief naar een waarde te kijken
vertroebelt; er is emotionele waarde… Deze leidt meestal niet tot een prijs die in een
kopersmarkt te realiseren valt.
 
Voor een belegger, investeerder of een familielid die verder van een bedrijf af staat
is de band minder en derhalve is zijn perceptie van waarde anders; zij kijken veel meer
naar transacties in de omgeving en zullen door middel van vergelijking een waarde vaststellen.
 
Na het introduceren van het onderwerp hebben diverse Lions in de themacommissie een
verschillende invulling gegeven aan het thema, die veel diverser is dan verwacht.
In de themacommissie zijn prachtige voorbeelden naar voren gekomen die de revue zullen
passeren: economische onderwerpen over waarden van pensioenen, “normen en waarden” van
bankiers/verzekeraars, emotioneel/psychologische effecten van marketing, waarden van
verzamelaars en waarden-ethiek. Genoeg stof voor interessante avonden!

## Goede doelen

De goede doelen dit jaar zijn Nangoma Mission Hospital in Zambia, en Stichting Leergeld.
 
De wijnproeverij wordt dit jaar opnieuw gekoppeld aan Nangoma voor de
bouw van een kinderafdeling aan de kliniek die wij drie jaar geleden al gesteund
hebben, en waar we vorig jaar geld voor hebben ingezameld en een Grant van Lionsclubs
International Foundation hebben gekregen. Meer over dit project leest u hier.
 
